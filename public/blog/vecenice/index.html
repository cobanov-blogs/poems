<!DOCTYPE html>
<html>
    <head>
        <meta charset="utf-8">
        <meta name="viewport" content="width=device-width, initial-scale=1.0">

        <link href="https://fonts.googleapis.com/css?family=Ubuntu" rel="stylesheet">
        <link href="https://fonts.googleapis.com/css?family=Ubuntu+Mono" rel="stylesheet">

        <title>Vecenice</title>

        <link rel="stylesheet" href="/css/stylesheet.css">
    </head>
    <body>
        <section id="page-title">
            <h1><a href="/">Cobanov</a></h1>
        </section>



<section class="blog-post">
    <h1>Vecenice</h1>
    <div class="blog-post-subheader">
        October 30, 2023
    </div>
    <div class="blog-post-content">
        <p>ah veseniće<br>
o boynunda piril piril<br>
gulumsemelerin kefaretini<br>
öde</p>
<p>ellerini kovuştur<br>
ve tahayyül edemeyeceğin<br>
enginlikte kaybet<br>
ruhunun özünü</p>
<p>kadehlere dolan<br>
iki dudak arasından<br>
korkaklar gibi<br>
gizlice<br>
kaç</p>
<p>çık toprağın en karanlık<br>
soğuk yerinden<br>
nerede durmalı o zaman insan</p>
<p>veseniće giderek kaybediyor ruhum sesini<br>
nasıl pamuktan bulutlarda<br>
nasıl tertemiz denizlerde sevdim oysaki<br>
pişmanlığım devleşiyor<br>
tanrı elini kaldırıyor<br>
çatal dilimi susturmak için<br>
mermerciler çekiçlerini fırlatıyor<br>
iki sarı elma ve bir hançer<br>
nasıl da biliyorum susmayı<br>
değil mi?</p>
<p>fakat insan yağmur getirenlerin<br>
yollarına yürümeyi sever<br>
doğduğumda kurduğum saati<br>
ölüm döşeğinde yaptığım gibi<br>
ihtiyatla bekle veseniće<br>
çünkü biz insana özgü olan<br>
hiçbir seye yabancı değiliz</p>
<p>ama gideceksen öldürmeden gitme<br>
çünkü gökkube kafamı eğecek kadar<br>
yükseldiğimde uyanmak istemeyeceğim<br>
veseniće arkamı dönersem<br>
gözlerini göremeyeceğim gibi<br>
öldür beni<br>
düşürme gölgemi soluma</p>
<p>döktüklerim toprağı yeşillendirmeyecek<br>
ve o taşların içinden<br>
patlayan tohumları<br>
gördüğünde<br>
farkedeceksin veseniće<br>
bu dili artık<br>
rüyalarında bile konuşamadığını<br>
kederini gözlerinden söküp<br>
alacağım<br>
bu yüzden bu sefer gölgen değil<br>
sen gölgeni takip edeceksin</p>
<p>aşkından bir şey kalmadığında<br>
hiçliğin de yok olacak veseniće<br>
bu yüzden yak fenerini ve bağır<br>
kim aldı bu defineyi<br>
yükselt alevin titrettiğini,<br>
havayı delerek ilerleyen<br>
son ışığı teslim et karanlığa<br>
sıkışan kalbini soluklandır<br>
kör bir bıçakla.</p>

    </div>
</section>


    </body>
</html>

